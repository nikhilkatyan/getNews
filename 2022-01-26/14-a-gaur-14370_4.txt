 बड़ी खबर : गौर बिल्डर के खिलाफ सड़क पर उतरे सैकड़ों निवासी, जमकर किया हंगामा, जानिए पूरा मामला


ग्रेटर नोएडा वेस्ट 29 दिन पहले Mayank Tawer


https://image.tricitytoday.com/14-a-gaur-14370_4.jpg







Tricity Today | गौर बिल्डर के खिलाफ सड़क पर उतरे सैकड़ों निवासी



Greater Noida West : ग्रेटर नोएडा वेस्ट में स्थित 14 एवेन्यू हाउसिंग सोसायटी के निवासियों ने बीती रात को बिल्डर के खिलाफ खूब प्रदर्शन किया है। सोसाइटी निवासियों का कहना है कि गौर बिल्डर ने बिना किसी सूचना दिए मेंटेनेंस चार्ज को बढ़ा दिया है। जबकि, मेंटेनेंस चार्ज को बढ़ाने से पहले सूचना दी जाती है। इसके अलावा गौर बिल्डर ने बुनियादी सुविधा अभी तक नहीं दी है। सोसाइटी का बुरा हाल हुआ पड़ा है। लिफ्ट, पार्किंग, बेसमेंट और पार्क बेहाल पड़े हैं। उसके बावजूद भी गौर बिल्डर मेंटेनेंस चार्ज बढ़ा रहा है।

"नो मूलभूत सुविधाएं-नो मेंटेनेंस चार्ज"
सोसाइटी के निवासी डीके सिंह ने बताया कि गौर बिल्डर के खिलाफ सोसाइटी निवासियों ने प्रदर्शन करते हुए सोसाइटी के मुख्य गेट पर अपना आक्रोश जताया है। सोसाइटी निवासियों ने "नो मूलभूत सुविधाएं-नो मेंटेनेंस चार्ज" के नारे लगाए। सोसाइटी निवासियों ने साफतौर पर कह दिया है कि जब तक उनकी मूलभूत सुविधाओं को पूरा नहीं किया जाएगा, तब तक वह बढ़ा हुआ मेंटेनेंस चार्ज नहीं देंगे।

बिना सुविधा दिए बढ़ाया मेंटेनेंस चार्ज
सोसाइटी निवासी ज्योति ने बताया कि गौर बिल्डर ने मेंटेनेंस चार्ज के रेट 1.50 रुपए से बढ़ाकर 2.00 रुपए कर दिया है, लेकिन सोसाइटी में बुनियादी सुविधाएं जैसे स्विमिंगपूल, लिफ्ट, पार्किंग और बेसमेंट बेहाल अवस्था में पड़ी है। बेसमेंट में वाटर लीकेज की समस्या है। सोसाइटी की स्ट्रीट लाइट खराब पड़ी हुई है। ग्रीन पार्क एरिया की काफी बड़ी समस्या है और पार्किंग व्यवस्था भी ठीक प्रकार से नहीं है। इसलिए सोसाइटी के निवासी बढ़ा हुआ मेंटेनेंस चार्ज देने के लिए तैयार नहीं है। 

70 प्रतिशत हाउसिंग सोसाइटी का यही हाल
इस मुद्दे को लेकर बीती रात को सोसाइटी के निवासियों ने खूब हंगामा किया। इसके अलावा बढ़े हुए मेंटेनेंस चार्ज को वापस लेने के लिए गौर दफ्तर के बाहर प्रदर्शन भी किया। आपको बता दें कि यह सिर्फ एक सोसाइटी का हाल नहीं है। ग्रेटर नोएडा वेस्ट में स्थित 70 प्रतिशत हाउसिंग सोसाइटी का यही हाल है। सोसाइटी के निवासी कभी रजिस्ट्री तो कभी मेंटेनेंस चार्ज को लेकर लड़ रहे है, लेकिन कोई सुनने वाला नहीं है।            Tags:Gaur Builder Greater Noida West








