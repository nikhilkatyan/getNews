 BIG BREAKING : अब जल्दी ग्रेटर नोएडा वेस्ट पहुंचेगी मेट्रो, आज एनएमआरसी ने लिया सबसे बड़ा फैसला


ग्रेटर नोएडा वेस्ट 29 दिन पहले Pankaj Parashar


https://image.tricitytoday.com/45-story-1595009481-4-43045_4.jpg







Tricity Today | प्रतीकात्मक फोटो



Noida : गौतमबुद्ध नगर जिले से जुड़ी आज की सबसे बड़ी खबर है। ग्रेटर नोएडा वेस्ट (Greater Noida West Metro) में मेट्रो पहुंचने का रास्ता साफ हो गया है। अब बहुत जल्दी ग्रेटर नोएडा वेस्ट मेट्रो प्रोजेक्ट पर निर्माण भी शुरू हो जाएगा। दरअसल, इस परियोजना का ठेका हासिल करने के लिए दौड़ में शामिल कंपनियों की फाइनेंसियल बिल मंगलवार को खोली गई हैं। आपको बता दें कि करीब चार महीने से नोएडा-ग्रेटर नोएडा वेस्ट मेट्रो लाइन के निर्माण की प्रक्रिया ठप पड़ी थी। 

इस कम्पनी ने सबसे कम लागत पर काम करने की बोली लगाई
मंगलवार को ग्रेटर नोएडा वेस्ट मेट्रो पर निर्माण शुरू करने के जरूरी प्रकिया एक बार फिर से आगे बढ़ी है। मंगलवार को नोएडा मेट्रो रेल कॉरपोरेशन (एनएमआरसी) ने टेंडर प्रकिया के तहत फाइनेनशिय बिड खोल दी हैं। इसमें जीआर इंफ्रा प्रोजेक्ट लिमिटेड कंपनी सबसे कम लागत पर काम करने के लिए आगे आई है। यह कंपनी 592.99 करोड़ रुपए में कार्य पूरा करेगी। आपको बता दें कि पहले चरण में सेक्टर-51 से ग्रेटर नोएडा वेस्ट के सेक्टर-2 तक मेट्रो जानी है। इस हिस्से में 5 एलिवेटेड स्टेशन बनाए जाएंगे। स्टेशनों में सेक्टर-122, 123, सेक्टर-4, सेक्टर-12 इकोटेक और सेक्टर-2 शामिल हैं। यह हिस्सा करीब साढ़े नौ किलोमीटर लम्बा होगा। इस हिस्से में काम के लिए 592.99 करोड़ रुपये खर्च किए जाएंगे। काम शुरू होने पर इस हिस्से में दो साल में काम पूरा करना होगा।

प्रोजेक्ट की राह में बस अब यह एक अड़चन है
एनएमआरसी के अधिकारियों ने बताया कि इस टेंडर प्रक्रिया के लिए 30 जून 2021 तक आवेदन मांगे गए थे। इसके बाद अगस्त महीने में टेंडर की तकनीकी बिड खोल दी गई थी, लेकिन इसके बाद से कोई प्रक्रिया नहीं हुई। अगस्त में ही इस लाइन की मंजूरी के लिए यूपी सरकार ने केंद्र सरकार को पत्र भेज दिया था, लेकिन अभी तक केंद्र से मंजूरी नहीं मिल सकी है। एनएमआरसी के अफसरों ने बताया कि फाइनेनशियल बिड में जिस कंपनी ने सबसे कम लागत पर काम करना तय किया है, उसकी कागजी प्रक्रिया की जांच की जाएगी। अगर यूपी में चुनाव नहीं टले तो 10 जनवरी तक आचार संहिता लग जाएगी, ऐसे में उससे पहले इस मेट्रो लाइन को केंद्र से मंजूरी नहीं मिली तो काम अटक जाएगा।

गौतमबुद्ध नगर में बनेगा देश का पहला 4 मंजिला मेट्रो स्टेशन
एक बड़ी बात हम आपको बताते है कि एक्वा लाइन मेट्रो के विस्तारीकरण के तहत नोएडा के सेक्टर-51 मेट्रो स्टेशन से ग्रेटर नोएडा एक्सटेंशन तक मेट्रो चलाई जाएगी। इनके बीच कुल 9 स्टेशनों का निर्माण होना है। इस बीच नोएडा मेट्रो रेल कॉरपोरेशन ने तीन नए रूट पर मेट्रो के डिजाइन में बदलाव किया है। अफसरों के मुताबिक इस रूट पर 4 मंजिला मेट्रो स्टेशन बनाए जाएंगे। यह उपलब्धि हासिल करने वाला गौतमबुद्ध नगर देश का पहला शहर होगा। अब तक देश के किसी भी मेट्रो रूट पर चार मंजिला स्टेशन नहीं है। पहले मेट्रो स्टेशन दो मंजिल बनने थे। लेकिन इसे चेंज कर एनएमआरसी ने दो मंजिल और बढ़ाने का फैसला किया।

योगी आदित्यनाथ ने शुरुआत में दी थी मंजूरी
आपको बता दें कि ग्रेटर नोएडा वेस्ट मेट्रो प्रोजेक्ट के पहले चरण में 9.15 किलोमीटर लंबा एलिवेटेड ट्रैक बनाया जाएगा। इस पर 5 स्टेशन बनाए जाएंगे। प्रोजेक्ट पर उत्तर प्रदेश सरकार, केंद्र सरकार, नोएडा अथॉरिटी और ग्रेटर नोएडा अथॉरिटी मिलकर करीब 1,100 करोड रुपए खर्च करेंगे। सिविल वर्क पर करीब 500 करोड रुपए खर्च किए जाएंगे। करीब एक दशक से ग्रेटर नोएडा वेस्ट में रहने वाले लोगों को इस परियोजना पर काम शुरू होने का इंतजार था। जो अब पूरा होने जा रहा है। खास बात यह है कि योगी आदित्यनाथ सरकार ने शुरुआती वर्ष में ही इस परियोजना को मंजूरी दे दी थी।            Tags:NMRC Greater Noida West Metro








