 खुशखबरी : जेवर एयरपोर्ट के पास प्लॉट खरीदने की मची होड़, रिकॉर्ड तोड़ आए एप्लिकेशन, आपके पास भी है मौका


ग्रेटर नोएडा 7 घंटा पहले Anika Gupta


https://image.tricitytoday.com/airport-house-95311_4.jpg







Google Image | प्रतीकात्मक फोटो



Yamuna City : जेवर इंटरनेशनल एयरपोर्ट (Jewar International Airport) के पास लोग अपना आशियाना बसाना चाहते हैं। ऐसे लोगों के बीच होड़ मची हुई है। दरअसल, ऐसे लोगों के लिए यमुना प्राधिकरण ने एक और खास मौका दिया है। अगर आप भी जेवर एयरपोर्ट के पास अपना आशियाना बसाना चाहते हैं तो प्राधिकरण की आवासीय भूखंड योजना में आवेदन कर सकते हैं। इस योजना को लेकर कितना रुझान है, अंदाजा इस बात से लगा सकते हैं कि अभी तक 416 भूखंडों के लिए 13,889 लोग आवेदन कर चुके हैं। मतलब, एक भूखंड पर 31 से ज्यादा आवेदन हैं। यूपी विधानसभा चुनाव के लिए लागू आचार संहिता हटने के बाद यमुना प्राधिकरण ड्रॉ का आयोजन करेगा।

4,000 वर्ग मीटर तक के भूखंड शामिल
यमुना प्राधिकरण ने दिसंबर 2021 में आवासीय भूखंडों की योजना निकाली थी। इस स्कीम में 120 वर्ग मीटर से लेकर 4,000 वर्ग मीटर तक के भूखंड शामिल किए गए हैं। ये भूखंड सेक्टर 16, 18 और 20 में हैं। एक महीने का समय इसमें आवेदन करने के लिए दिया गया था। 24 जनवरी को आवेदन की तिथि खत्म हो गई। इस बार यमुना प्राधिकरण ने सिर्फ ऑनलाइन आवेदन मांगे थे, जबकि पिछली योजनाओं में ऑनलाइन और ऑफलाइन दोनों आवेदन स्वीकार किए जा रहे थे। इस योजना में आए आवेदनों से इस बात को बल मिलता है कि लोग जेवर एयरपोर्ट के पास अपना घर बनाना चाहते हैं। यही कारण है कि लोगों ने काफी संख्या में आवेदन किए हैं।

120 वर्ग मीटर के भूखंड के लिए सबसे अधिक आवेदक
योजना में 120 वर्ग मीटर के 200 भूखंड शामिल हैं। सबसे अधिक आवेदन इसी श्रेणी में आए हैं। इस कैटेगरी में भूखंड हासिल करने के लिए 7,307 लोगों ने आवेदन दाखिल किए हैं। 4,000 वर्ग मीटर के 7 भूखंड हैं। इनके लिए 21 आवेदन आए हैं। 500 मीटर के भूखंड 6 हैं। इनके लिए 54 आवेदन आए हैं।

पहले आए थे 18 हजार आवेदन 
यमुना प्राधिकरण ने इसके पहले भी आवासीय भूखंडों की योजना निकाली थी। उस योजना में 440 भूखंड थे। उस योजना में करीब 18,000 आवेदन आए थे। यमुना प्राधिकरण एकमुस्त पैसा देने वालों को प्राथमिकता देता है। ऐसे आवेदकों को ही ड्रॉ में शामिल करने का प्रावधान है।

4 स्टार और फाइव स्टार होटल भी बनेंगे
आपको बता दें कि यमुना प्राधिकरण ने जेवर एयरपोर्ट के पास 3 स्टार, 4 स्टार और फाइव स्टार होटल बनाने की भी योजना निकाली है। यमुना एक्सप्रेसवे के किनारे होटल बनेंगे। एक्सप्रेसवे के दोनों तरफ यमुना प्राधिकरण विकास काफी तेजी के साथ कर रहा है। लोग काफी संख्या में जेवर एयरपोर्ट के पास जमीन लेने के इच्छुक में है। इसमें कोई दो राय वाली बात नहीं है कि जेवर एयरपोर्ट बनने के बाद यह जगह एशिया के सबसे महत्वपूर्ण स्थानों में शामिल होगी।            Tags:Jewar Airport Noida International Airport








