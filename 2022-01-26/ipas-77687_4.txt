 ग्रेटर नोएडा वेस्ट :  हाइनिश में हुआ क्रिकेट मैच का आयोजन, किंग्स को डेयरडेविल्स ने 7 विकेट से हराया


ग्रेटर नोएडा वेस्ट 1 महीना पहले Nitin Parashar


https://image.tricitytoday.com/ipas-77687_4.jpg







Tricity Today | विजेता टीम



Greater Noida West : ग्रेटर नोएडा में स्थित लायंस डेन क्रिकेट ग्राउंड में हाइनिश क्रिकेट लीग 2021 विनर्स ट्रॉफी का फाइनल मैच खेला गया। हाइनिश डेयरडेविल्स और हाइनिश किंग्स के बीच खेले गए मुकाबले में डेयरडेविल्स की टीम ने 6 विकेट से मैच जीत लिया। टॉस जीतकर हाइनिश किंग्स ने पहले बल्लेबाजी करने का फैसला किया। ट्राफी और पुरस्कार वितरण आनंदा डेयरी के मालिक मोहित और निदेशक एम के इलेक्ट्रॉनिक्स मुकेश सिंह द्वारा किया गया।

शानदार रही गेंदबाजी
टीम किंग्स ने पंकज और सौरभ के साथ पारी की शुरुआत की। सौरभ, रोहित 6 गेंदों में एक रन पर बोल्ड होने वाले पहले खिलाड़ी रहे। विशाल को आशु ने 3 रन पर पवेलियन भेज दिया। घातक गेंदबाजी में सामना करते हुए किंग्स 4.2 ओवर में 3 विकेट पर 13 रन पर स्कोर पर पहुंचा। मैदान में मयूर और आलोक ने अच्छे शॉट खेलकर टीम को मजबूत स्थिति में ले जाकर खड़ा किया। दोनों बल्लेबाजों ने चौथे विकेट के लिए 40 रन जोड़े। अंतिम ओवरों में रजनीश, रंजीत और शाश्वत के कुछ पावर हिटिंग शॉट्स खेलें। लेकिन विपक्ष की बेहतरीन बॉलिंग ने किंग्स को 117 रन, 19.4 ओवर पर सिमट दिया। डेयरडेविल्स की ओर से रोहित, क्रांति और स्वधीन ने 2-2 और पुरुराज, आशु और रोहित जोशी ने 1-1 विकेट हासिल किया।

डेयरडेविल्स ने 17 ओवर में जीता मैच
लक्ष्य का पीछा करने उतरी हाइनीश डेयरडेविल्स ने अमित और शिवांग के साथ ओपनिंग की। पहले ओवर में ही किंग ने सफलता ले ली। अमित एक गेंद बिना खाता खोले कैच थमा बैठे। 5वें ओवर में दीपक 10 रन बनाकर आउट हुए। अगली ही गेंद पर रंजीत ने शिवांग को मैनकेड कराया। शिवांग 17 गेंदों में 6 रन ही बनना सके। शानदार बल्लेबाजी करते हुए रोहित तिवारी ने 4 चौकों और 4 छक्कों के साथ 40 गेंदों में 52 रन टीम के लिए जोड़ें। वही आबिद खान 34 गेंदों में 46 रन की नाबाद पारी खेली। खान ने 17वें ओवर की आखिरी गेंद पर छक्का लगाकर मैच जीत लिया। किंग्स की ओर से शाश्वत ने 2 और रंजीत ने 1 विकेट लिया।

परिवार भी देखने पहुंचा
कार्यक्रम के आयोजकों ने छोटे बच्चों से लेकर वरिष्ठ नागरिकों तक सभी आयु वर्ग के हितों का पूरा ध्यान रखा। छोटे बच्चों और उनकी माताओं ने स्नैक्स और गेम्स का लुफ्त उठाया। जबकि वयस्कों ने नाश्ते और जलपान का आनंद लिया। मैदान हर उम्र के दर्शकों से खचाखच भरा रहा। खिलाड़ियों का उत्साहवर्धन करने के लिए खिलाड़ियों का परिवार मैच देखने पहुंचा।            Tags:Greater Noida West  Greater Noida Cricket Match








