 BIG BREAKING : दादरी सपा प्रत्याशी राजकुमार भाटी ने एसीपी समेत सभी अफसरों को दी बड़ी चेतावनी, कहा- नेताओं के पैर छूकर पोस्टिंग पाई


ग्रेटर नोएडा 2 दिन पहले Mayank Tawer


https://image.tricitytoday.com/rajkumar-bhati-66786_4.jpg







Tricity Today | राजकुमार भाटी



Greater Noida News : दादरी विधानसभा से समाजवादी और राष्ट्रीय लोकदल उम्मीदवार राजकुमार भाटी का एक वीडियो सोशल मीडिया पर वायरल हो रहा है। यह वीडियो राजकुमार भाटी ने अपने फेसबुक पर अपलोड किया है, जिसमें उन्होंने स्थानीय एसीपी पर गंभीर आरोप लगाए हैं। इसके अलावा उन्होंने एसीपी के खिलाफ मुकदमा दर्ज करवाने की भी बात कही है। यह मामला चुनाव प्रचार-प्रसार से जुड़ा हुआ है।

सोशल मीडिया पर वीडियो वायरल
राजकुमार भाटी ने वीडियो के माध्यम से कहा, "पुलिस के कुछ अधिकारी उन युवाओं को धमका रहे हैं, जो मेरे समर्थन में या भारतीय जनता पार्टी के विरोध में सोशल मीडिया पर पोस्ट डाल रहे हैं। जो लोग समाजवादी पार्टी या मेरा प्रचार कर रहे है या फिर भारतीय जनता पार्टी का विरोध कर रहे हैं। उन युवाओं को पुलिस के कुछ अधिकारी फोन करके धमका रहे हैं।"

क्या है पूरा मामला
राजकुमार भाटी ने बताया, "मोहित नागर को एक एसीपी ने फोन करके धमकाया कि अपनी पोस्ट को हटाओ।" राजकुमार भाटी ने सोशल मीडिया के माध्यम से एक वीडियो जारी करते हुए एसीपी को कहा, "महोदय आप पढ़-लिख कर सर्विस में आए होंगे। आपने तैयारी की होंगी और मेहनत की होगी, क्या आपने संविधान नहीं पढ़ा ? जो हमारे मौलिक अधिकारों की आजादी देता है, जो संविधान हमें स्वतंत्र करता है। हमें किसी भी प्रत्याशी का समर्थन करने के लिए आजादी है। आप संविधान के विरोध में जाओगे ? पार्टी के कार्यकर्ता बनोगे। पार्टी के चमचे बनोगे। मैं ऐसे अधिकारियों को चेतावनी देना चाहता हूं कि कान खोल कर सुन ले कि यूपी में अब बाबा की सरकार नहीं है। अब यूपी में भाजपा की सरकार नहीं है। आचार संहिता लागू है। अब आप लोग चुनाव आयोग के आधीन हैं। आप लोगों ने जो नेताओं के पैर छूकर पोस्टिंग पाई है, उस बात को भूल जाइए।

एसीपी के खिलाफ करेंगे शिकायत
राजकुमार भाटी ने एसीपी को चेतावनी देते हुए कहा, "संविधान का पालन कीजिए, लोगों को स्वतंत्रता दीजिए और चुनाव आयोग के नियमों का पालन कीजिए।" राजकुमार भाटी ने एसीपी को चेतावनी देते हुए कहा, "अगर बदमाशी करोगे तो छोड़ा नहीं जाएगा। यहां तक मैं चुनाव आयोग में शिकायत करूंगा। आप के खिलाफ चुनाव आयोग में सबूत दूंगा। आप के खिलाफ मुकदमा दर्ज करवाउंगा। मेरे किसी साथी को धमकाने की कोशिश मत करना।" 

अन्य अफसरों को भी चेतवानी दी
राजकुमार ने आगे कहा, "कान खोल कर सुन लो। मैंने बड़े-बड़े तानाशाह के खिलाफ संघर्ष किया है। मैं संघर्ष से निकल कर आया हूं। मेरे खिलाफ बहुत मुकदमे हुए हैं और मैं काफी बार जेल गया हूं। मैं डरने वाला व्यक्ति नहीं हूं। आज के बाद मुझे शिकायत ना मिल जाए कि किसी अधिकारी, दरोगा, सिपाही या फिर किसी भी पुलिसकर्मी ने मेरे चुनाव में दखल डाली तो बहुत बड़ा परिणाम होगा।"

पुलिस अफसर का नाम सामने नहीं
इस मामले में हमारी टीम ने पुलिस से बात की, लेकिन अभी तक इस मामले में किसी भी एसीपी का नाम सामने नहीं आया है। एक पुलिस अफसर ने बताया कि इस मामले में कोई भी लिखित शिकायत नहीं मिली है और ना ही कहीं दी गई है। किसी भी अधिकारी का नाम स्पष्ट रूप से सामने नहीं आया। वहीं, दूसरी ओर राजकुमार भाटी का कहना है कि हम इस मामले में चुनाव आयोग से शिकायत करेंगे।            Tags:Rajkumar Bhati Dadri








