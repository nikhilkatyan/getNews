 ग्रेटर नोएडा : भाजपा नेता विजय नागर हुए सपा में शामिल, राजकुमार भाटी ने किया इन गांवों का दौरा


ग्रेटर नोएडा 2 दिन पहले Rupal Rathi


https://image.tricitytoday.com/vijay-nagar-sp-69873_4.jpg







Tricity Today | भाजपा नेता विजय नागर हुए सपा में शामिल



Greater Noida News : भाजपा नेता और पूर्व जिला मंत्री रहे विजय नागर और उनके साथी अनुज शर्मा समाजवादी पार्टी में शामिल हुए। इस दौरान सपा जिलाध्यक्ष इंदर प्रधान ने उन्हें सपा का पटका पहनाकर सदस्यता ग्रहण कराई हैं। इस अवासर पर सपा-रालोद गठबंधन के प्रत्याशी राजकुमार भाटी ने कहा कि भाजपा नेताओं में इन दिनों भगदड मची हुई है, क्योंकि लोग माहौल को भांप चुके हैं और भाजपा नेताओं का गांव-गांव से खदेडा शुरू हो गया है। इस दौरान उन्होंने दादरी विधानसभा क्षेत्र के दर्जनभर गांवों का दौरा किया।

इन गांवों का किया दौरा
समाजवादी पार्टी और रालोद गठबंधन प्रत्याशी राजकुमार भाटी ने सोमवार को क्षेत्र के बिसरख, ऐमनाबाद, चौगानपुर, डेरीन, हबीबपुर, कुलेसरा, सुत्याना, मिलकपुर, लखनावली और बेगमपुर आदि गांवों में चुनावी दौरा किया। इस दौरान राजकुमार भाटी को भारी जनसमर्थन दिया। इस अवसर पर भाजपा के पूर्व मंडल अध्यक्ष और जिला मंत्री रहे विजय नागर और उनके साथी अनुज शर्मा समेत सैकडों लोगों ने भाजपा को छोडकर समाजवादी पार्टी का दामन थामा है।

"भाजपा जाति और धर्म की राजनीति करती है" 
भाजपा से सपा में आए विजय नागर ने बताया कि वह भारतीय जनता पार्टी में 25 साल रहे हैं, लेकिन भारतीय जनता पार्टी जाति और धर्म के नाम पर समाज को बांटने के अलावा कोई काम नहीं कर रही है। उससे भी ज्यादा हद तब हो गई, जब भाजपा सरकार ने गुर्जर सम्राट मिहिर भोज का भी अपमान कर दिया। जिससे दुखी होकर उन्होंने समाजवादी पार्टी का दामन थामा है। 

जिला अध्यक्ष ने सदस्यता दिलाई
समाजवादी पार्टी के जिला अध्यक्ष इन्द्र प्रधान ने विजय नागर को पटका और माला पहनाकर उन्हें सदस्यता दिलाई। इस अवसर पर सपा के पूर्व जिला अध्यक्ष वीर सिंह यादव, वरिष्ठ नेता अतुल शर्मा, प्रमेंद्र भाटी, कमल भाटी, जय यादव, अक्षय चौधरी, सतीश नागर, अमन भाटी, श्याम सिंह भाटी, महेंद्र नंबरदार, उदयवीर सिंह, लाला यादव, लखपत यादव, पृथ्वी यादव, नितिन भाटी, डॉ. महेंद्र नागर, नवीन भाटी, पहलवान अविनाश चौधरी, शाहिद, गौरव भाटी, बॉबी भाटी, बाबू प्रधान, राहुल आर्यन, धनेश प्रधान और दीपक नागर आदि मौजूद रहे।            Tags:Rajkumar Bhati Dadri








